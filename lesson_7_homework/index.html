<!DOCTYPE html>
<html lang="uk">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<link rel="stylesheet" href="css/reset.css">
	<link rel="stylesheet" href="css/style.css">
	<title>Lesson 7</title>
</head>

<body>
	<div class="container">
		<header class="header">
			<div class="header__container">
				<h1>
					Род (божество)
				</h1>
			</div>
		</header>
		<main>
			<div class="image">
				<div class="image__container">
					Род і рожаниці на картині Андрія Шишкіна
				</div>
			</div>
			<div class="description">
				<div class="description__container">
					<p class="text bold">
						Оскільки писемних згадок про Рода дуже мало (згадується в «Слові святого Григорія про ідолопоклонство»
						ХІ-ХІІ ст. і декількох фольклорних записах), твердження дослідників щодо його образу та функцій мають
						гіпотетичний характер. Разом з тим існування персонажа (персонажів), який уособлював рід і був його
						покровителем, дуже вірогідне; як і те, що він проходив еволюцію від духа-господаря, заступника
						врожайності та плідності худоби, покровителя сільськогосподарських робот до розпорядника небесних
						сфер.
					</p>
					<p class="text">
						Александер Брюкнер припускав, що Род був не богом, а втіленням узагальнених уявлень про добру долю та
						щастя. На думку Александра Ґейштора, Род — це також не бог, а уособлення хорошої долі, щасливого
						шансу,
						споріднений з білоруським персонажем Спором. Ґейштор доводив, що Рода хибно пов'язувати з рожаницями,
						оскільки вони взагалі не згадуються в фолькорі, а присутні лише в церковних текстах.
					</p>
					<p class="text">
						Борис Рибаков навпаки відводив Родові роль верховного бога слов'ян у епоху, що передувала формуванню
						Володимирового пантеону. Рибаков приписав йому посаду небесного бога-творця життя. Водночас він
						вказував,
						що аналогічні функції мали Сварог, Стрибог і почасти Перун. На думку Рибакова, Род — це не власне
						ім'я, а
						один з епітетів.
					</p>
					<p class="text">
						Згідно з українською етнологом, рідновіркою Галиною Лозко, Род у давнину був верховним богом,
						уособленням
						нащадків єдиного предка, а з часом трансформувався в домовика. Сергій Плачинда пропонував версію, що
						Род у подобі сокола — це першобог, який, у його викладі, сидить на верхівці світового дуба. В Плачинди
						Род трактувався як творець Білобога та Чорнобога.
					</p>
				</div>
			</div>
		</main>
	</div>

	<footer>
	</footer>

</body>

</html>